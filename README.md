# vetrina

Template Astro per siti vetrina, uso personale e freelance: per ogni progetto nuovo si riparte da qui
invece di lavorare dentro `vetrina` stesso. È il primo dei tre template del sistema, con `ecommerce` e `monorepo`.

Il metodo di lavoro — commit e PR, commenti, lingua, pianificazione, agenti verticali — non sta in
questo repository: è il plugin `metodo` e `metodo.md` del repository `metodo-astro`, che il sistema
di lavoro importa in ogni progetto. Questo file copre quello che succede *dentro* il repo.

## Come nasce un progetto

Il flusso — cliente, brief, questioni, roadmap, offerta, cancello, trasferimento, milestone — è la
skill `nuovo-progetto` del sistema di lavoro, con il riferimento per stima e domande in
`risorse/conoscenza/avvio-progetto.md`. Qui ci sono solo i passi che avvengono dentro il repo,
che la skill richiama per nome. Il repo nasce **prima** dell'approvazione e non contiene niente di
commerciale: brief, decisioni, stima e verbali stanno nel sistema; qui si scrive solo
`docs/ROADMAP.md`, che arriva come impalcatura vuota di proposito.

### Alla creazione

1. Su GitHub, **«Use this template» → «Create a new repository»**, privato, sotto il tuo account e
   non nell'organizzazione del committente (non `git clone`, che si trascinerebbe dietro la storia
   git e i tag di release di questo repo).
2. Clonalo nella cartella del progetto del sistema (`progetti/<id>/repo/`), poi `corepack enable &&
   pnpm install`: installa dipendenze e hook git (lefthook).
3. **Metti dependabot in pausa**: `open-pull-requests-limit: 0` sotto entrambi gli ecosistemi in
   `.github/dependabot.yml`, e poi **committa e pusha**, perché GitHub legge quel file dal branch di
   default e una pausa che resta in locale non mette in pausa niente. Su uno scaffold non
   personalizzato e senza secret di CI, le sue PR sono rumore da chiudere a mano. La milestone
   `foundations` lo riattiva.
4. **Sospendi release-please**, lato GitHub e non nel file, così l'allineamento al template al
   cancello non trova una differenza spuria: `gh workflow disable release-please.yml`. Prima del
   cancello non c'è niente da rilasciare, e senza `RELEASE_PLEASE_TOKEN` la workflow fallirebbe a
   ogni push.
5. Nessuna riga di codice applicativo e niente `bootstrap-github.sh`: lo scaffold resta com'è, e il
   ruleset che quello script installa rifiuterebbe i commit diretti su `main` della fase di piano.

### Al cancello

6. Se il committente è un'agenzia, trasferisci il repo alla sua organizzazione, aggiorna `origin`
   (`git remote set-url origin …`) e verifica che l'app Vercel sia installata sull'organizzazione
   di destinazione, altrimenti il collegamento git del progetto si rompe.
7. Riallinea lo scaffold al template corrente, che nel frattempo è cambiato: `git remote add
   template git@github.com:Elia97/vetrina.git`, `git fetch template`, `git diff HEAD
   template/main -- ':!docs' ':!README.md' ':!.github/dependabot.yml'`. Le storie sono scorrelate:
   si legge il diff e si riportano a mano le differenze che contano, non si fa merge.
8. `bash scripts/bootstrap-github.sh` da dentro il clone (serve `gh` autenticato): label di
   dependabot, merge solo in squash, permessi Actions per release-please, e il ruleset su `main` (PR
   obbligatoria, `ci` come check richiesto, branch aggiornato prima del merge, nessun push diretto).
   Si può rilanciare quando si vuole: ogni passo è idempotente. Non ricorrere ad `ADMIN_BYPASS=1`:
   su un progetto cliente rimette `ci` al rango di suggerimento.
9. Collega il repo a un progetto Vercel, poi imposta **Settings → Build & Deployment → Ignored Build
   Step** su `bash scripts/vercel-ignore-build.sh`: la produzione esce solo da un tag di release,
   non a ogni push.
10. Imposta i secret di release (§ Secret di release, sotto): senza `RELEASE_PLEASE_TOKEN` la
    release PR non riceve mai il check `ci` e non si può mergiare. Poi riaccendi ciò che avevi
    spento: `gh workflow enable release-please.yml`. Dependabot no: lo riattiva la milestone
    `foundations`.
11. `/metodo:milestone 1` semina la Milestone 1 — branding, ambienti, design system, SEO, form,
    consenso, contenuti reali, trascritta nella roadmap dal blueprint `foundations` del plugin
    mentre si scriveva il piano — e `/metodo:pr <numero-issue>` implementa ciascuna delle sue
    issue. Si semina una milestone alla volta: una milestone seminata è un piano congelato. **Il
    rebranding avviene lì**, attraverso PR e commit rilasciabili; farlo a mano prima lo farebbe
    atterrare su `main` come lavoro non tracciato e non rilasciabile. La sezione § Cosa tocca il
    rebranding, sotto, è il riferimento che quelle issue leggono.
12. `.release-please-manifest.json` parte da `{".": "0.0.0"}`, che release-please interpreta come
    «non è ancora stato rilasciato niente» e non come una versione precedente vera: la prima PR di
    release propone quindi `1.0.0` direttamente, da sola, e resta aperta aggiornandosi a ogni `feat`
    e `fix` finché non la si merge, una volta finito il primo blocco di milestone.

## Cosa tocca il rebranding

La superficie completa, in un posto solo — la milestone `foundations` la distribuisce su tre issue:

- `package.json#name` (e `release-please-config.json`): trapela nel changelog che release-please
  genera, quindi deve corrispondere al progetto nuovo e non restare `vetrina`;
- `src/lib/site.ts`: nome, url, descrizione, voci di nav, CTA e legali (la chrome si rende da qui, e
  le voci portano chiavi i18n, non testo), più i profili di `SITE.social`, che arrivano con
  `href: '#'` e finiscono nel footer;
- `src/lib/company.ts`: il soggetto giuridico — ragione sociale, telefono, email, indirizzo e
  partita IVA; i primi quattro alimentano il JSON-LD `Organization` della homepage;
- `src/styles/tokens.css`: l'UNICO file da toccare per il rebranding visivo (primitive oklch grezze;
  i nomi semantici in `light.css` e `dark.css` restano);
- `public/og-default.png`: si sostituisce il segnaposto (1200×630), e con lui le misure in
  `SITE.defaultOgImageSize` e l'alt `seo.defaultOgImageAlt` in `src/i18n/strings/it.ts`;
- `public/favicon.svg` e `public/favicon.ico`: si sostituiscono entrambi. L'SVG è l'unica icona del
  manifest così com'è: valida, ma **non installabile** — `docs/guides/seo.md` § Icone, manifest e
  theme-color ha cosa aggiungere per il prompt di installazione;
- `SITE.themeColor`: i colori della chrome del browser, da tenere uguali a `--background` in
  `light.css` e `dark.css`;
- `astro.config.mjs` → `i18n.defaultLocale` e `locales` se il progetto non parte dall'italiano (§
  Aggiungere una lingua, sotto, ha l'elenco completo);
- `vercel.json`: il redirect da `www.example.com` a `example.com`, sul dominio vero e verso l'host
  canonico scelto (`docs/guides/deploy-ops.md` § Checklist per il go-live);
- `src/content/homepage/hero.yml`: il copy vero della homepage.

## Cosa ti dà lo scaffold

- **Token di design su tre livelli** (`src/styles/`): `tokens.css` (la superficie del rebranding) →
  `light.css` e `dark.css` (nomi semantici) → `globals.css` (l'orchestratore).
- **Primitive di interfaccia** (`src/components/ui/`): `.astro` native, cva e `cn()`, la forma
  dell'API di shadcn, zero JS lato client. Le famiglie composte (card, alert) sono cartelle con un
  barrel `.ts`; il layout vive solo in `Container` e `Section`.
- **Layout di base e SEO** (`src/layouts/main.astro`): head centralizzata, tema scuro senza FOUC,
  skip-link, view transition.
- **Sezioni di homepage** (`src/content/homepage/*.yml`): un YAML per sezione, accesso tipizzato
  solo tramite `getHomepageSections(locale)` — che è anche la cucitura verso un CMS.
- **i18n additiva per costruzione**: la lingua di default tiene per sempre URL senza prefisso e file
  di contenuto PIATTI, quindi una seconda lingua non è mai una ristrutturazione (§ Aggiungere una
  lingua, sotto).
- **Impianto SEO**: head modulare (`head/seo.ts` più i suoi sottocomponenti), sitemap e
  `robots.txt`, costruttori di JSON-LD, `X-Robots-Tag: noindex` sui deploy di preview
  `*.vercel.app`, header di sicurezza in `vercel.json`.
- **Stack del form di contatto**: Astro Action, schema zod, rate limiting, fornitore Brevo (che in
  sviluppo non fa niente e in produzione rifiuta), email transazionali e interfaccia accessibile
  (`/contatti`). Le convenzioni sono in `docs/guides/forms-email.md`, la configurazione qui sotto.
- **Pagine di errore e legali**: 404 e 500, più `privacy`, `cookie-policy` e `termini`. Le prime due
  arrivano da iubenda — scaricate e ripulite in fase di build una volta impostato un id di policy, e
  fino ad allora dicono che il documento non è disponibile invece di mostrare una bozza che sembra
  una policy vera. `termini` non ha un corrispettivo ospitato, quindi porta sezioni segnaposto
  scritte a mano dietro un avviso «bozza, da rivedere legalmente».
- **Consenso e analytics, spenti finché non li configuri**: CMP iubenda e GTM dietro un gate di
  consenso, con i default di Google Consent Mode v2 negati (§ Configurare consenso e analytics,
  sotto).
- **Unit test** (vitest e happy-dom): `pnpm test`, collegato a `pnpm run ci`. I moduli virtuali di
  Astro sono stubbati in `test/stubs/` (env, config, i18n), così la logica pura (head e seo, i18n,
  rate-limit, email, fornitori) si testa in fretta. La copertura di quella logica è tenuta al
  **100%** — il denominatore sono solo i `.ts`, perché il markup `.astro` non porta rami che valga
  la pena testare, e ogni buco voluto porta un `v8 ignore` con la sua ragione. Esiste per dare un
  senso al gate CRAP di `fallow audit`, non come numero da inseguire.
- **Analisi di codice morto e architettura** (fallow, solo in sviluppo): `pnpm run check:deadcode`
  e `pnpm run check:health` stanno dentro `pnpm run ci` — `.fallowrc.jsonc` documenta ogni
  esclusione voluta, e il suo blocco `boundaries` trasforma `docs/ARCHITECTURE.md` § Stratificazione
  dei sorgenti in un controllo. `pnpm audit:diff` mette le stesse analisi a gate **limitandole al
  diff di un branch**, ed è quello che lancia `/metodo:pr`; legge la copertura che `pnpm test`
  scrive, senza la quale la sua soglia CRAP giudicherebbe una funzione ben testata e piena di rami
  come se non fosse testata affatto. `pnpm run review` non blocca ed esce sempre 0: va letto.

Il perché e il dettaglio stanno in `docs/guides/*.md` e in `docs/ARCHITECTURE.md`.

## Strumenti di Claude Code

Questo repo non porta agenti, comandi né hook: li fornisce il plugin `metodo` (repository
`metodo-astro`, con le istruzioni di installazione nel suo README), attivo a livello utente in ogni
cartella. Il `.claude/settings.json` tiene solo i permessi per chi apre la sessione qui dentro.

## Configurare il form di contatto

In sviluppo il form funziona **senza configurazione**: il client Brevo non fa niente ma lo dice, e
il form «riesce» comunque. Per spedire email vere:

1. Copia `.env.example` in `.env` e riempi i valori `CONTACT_*`.
2. Imposta `BREVO_API_KEY` in locale nel `.env` e, per i deploy, nelle impostazioni del progetto
   Vercel (è un segreto solo lato server, mai in git).
3. Verifica DKIM, SPF e DMARC del dominio mittente in Brevo prima del go-live: senza, la produzione
   rifiuta di spedire — di proposito, così nessun contatto si perde in silenzio.

## Configurare consenso e analytics

Niente parte finché non lo configuri: senza variabili d'ambiente il sito non rende nessun banner,
non carica nessun tag e non scrive nessun cookie non essenziale. Per accenderlo:

1. Crea per il cliente il sito iubenda con la sua cookie policy, e il container GTM.
2. Imposta `PUBLIC_GTM_ID`, `PUBLIC_IUBENDA_SITE_ID` e `PUBLIC_IUBENDA_COOKIE_POLICY_ID` — su Vercel
   come variabili **Plain**, mai Sensitive (una variabile Sensitive arriva alla build come la
   stringa letterale `[SENSITIVE]`). Sono id pubblici che finiscono nel bundle, non segreti.
3. **La CSP non si tocca**: gli host di GTM e iubenda stanno già in `src/lib/csp/directives.ts`, da
   cui la policy si genera in fase di build, e `vercel.json` porta solo `frame-ancestors`. Un
   fornitore in più va in `directives.ts`, mai in `vercel.json`: `docs/guides/deploy-ops.md` §
   Tracciamento e Consent Mode v2.
4. Verifica su una preview, accettando e rifiutando, con GA4 Realtime e la console aperti: prima del
   consenso a Google non deve arrivare niente, e nessuna richiesta deve essere bloccata dalla CSP.

Lo stesso id di policy fa passare anche `/privacy` e `/cookie-policy` dalle loro bozze segnaposto ai
documenti iubenda ospitati. Vengono scaricati in fase di build, quindi una policy modificata su
iubenda arriva sul sito solo al deploy successivo, e la procedura è in `docs/guides/deploy-ops.md`
§ Ricostruire le pagine legali dopo una modifica alle policy.

## Aggiungere un webfont

Il design system legge `--font-stack-base` e `--font-stack-display` (con un fallback a system-ui),
quindi un webfont è solo configurazione:

1. In `astro.config.mjs` aggiungi la voce `fonts` (API font di Astro) con
   `cssVariable: '--font-stack-base'` (e/o `--font-stack-display`) e
   `fallbacks: ['system-ui', 'sans-serif']`.
2. Rendi `<Font cssVariable="--font-stack-base" preload />` nell'`<head>` del layout
   (`src/layouts/main.astro`).

Nessuna modifica ai componenti né al CSS: `--font-sans` e `--font-display` in `globals.css` puntano
già a quegli agganci.

## Generatori da riga di comando

`pnpm gen` (menu interattivo) oppure direttamente:

- `pnpm gen:section` — sezione di homepage: schema Zod, YAML piatto e componente, iniettati
  nell'unione, nello strato dati e nei marcatori `@gen` di `index.astro`.
- `pnpm gen:page` — pagina statica, o dinamica `[slug]` con `getStaticPaths`; i percorsi annidati
  sono supportati (`legal/privacy`).
- `pnpm gen:component` — componente `.astro` nativo secondo la ricetta cva più `cn()`.
- `pnpm gen:collection` — content collection: schema e contenuto di esempio, registrata in
  `content.config.ts`.

Contratti che vale la pena conoscere (il dettaglio è in `docs/guides/content-collections.md`):

- i generatori **falliscono rumorosamente**: gli input si validano sui valori trasformati, ogni
  punto di aggancio dell'iniezione si verifica in un pre-volo **prima che venga scritto un solo
  file**, e il gate post-generazione (`astro sync` più `pnpm run check`) fa fallire il giro a ogni
  errore;
- se il gate post-generazione fallisce, i file generati restano su disco per essere ispezionati: il
  messaggio d'errore dice come tornare indietro (`gen:section` modifica anche tre file esistenti, da
  riportare con `git checkout`);
- non rinominare gli ancoraggi dell'iniezione (`export const collections`,
  `homepageCollectionSchema`, `getHomepageSections`, i marcatori `@gen:home-*`): i generatori li
  verificano e si fermano con l'errore di contratto.

## Aggiungere una lingua

Il template arriva con una lingua sola (`it`) e i binari i18n già posati: una seconda lingua è
puramente additiva.

1. `astro.config.mjs` — aggiungi il codice della lingua a `i18n.locales`.
2. `src/lib/site.ts` — aggiungi il suo tag BCP 47 a `localeTags`.
3. `test/stubs/astro-config-client.ts` — rispecchia il nuovo elenco di lingue. Fa le veci di
   `astro:config/client` negli unit test, quindi uno stub vecchio li lascia verdi mentre asseriscono
   contro la configurazione di prima.
   (I passi da 1 a 3 sono tenuti insieme da `src/i18n/locale-config.test.ts`.)
4. `src/i18n/strings/<lingua>.ts` — esporta un `Record<UIKey, string>`; il compilatore costringe a
   coprire ogni chiave.
5. `src/i18n/ui.ts` — registra il dizionario nuovo in `dictionaries`.
6. `src/i18n/route-segments.ts` — mappa i segmenti di URL di primo livello che cambiano (`contatti`
   → `contact`); quelli non mappati passano così come sono.
7. Contenuti: aggiungi i file `src/content/<collection>/<lingua>/…` (il contenuto nella lingua di
   default resta piatto, e i loader lo impongono).
8. Pagine: rispecchia l'albero di default sotto `src/pages/<lingua>/…`;
   `getHomepageSections(Astro.currentLocale)` e `useTranslations(Astro.currentLocale)` risolvono già
   per lingua.

I link della chrome passano da `localizedHref(Astro.currentLocale, path)` (vedi header e footer),
quindi nav e URL legali si localizzano senza toccare i componenti.

## Secret di release

L'automazione di release (`release-please.yml`) ha bisogno di questi secret impostati a mano su
GitHub — `gh secret set <NOME>` da dentro il repo, oppure Settings → Secrets and variables →
Actions:

- `RELEASE_PLEASE_TOKEN` — PAT fine-grained con `contents:write` e `pull_requests:write`. Serve
  perché la CI non gira sulle PR aperte con il `GITHUB_TOKEN` di default (una protezione di GitHub
  Actions contro la ricorsione): senza, la release PR di release-please non riceverebbe mai il check
  `ci`.
- `VERCEL_TOKEN` — token di accesso Vercel (vercel.com/account/tokens).
- `VERCEL_ORG_ID` e `VERCEL_PROJECT_ID` — da `.vercel/project.json`, dopo aver lanciato `vercel
  link` una volta in locale.

Finché i tre secret di Vercel non ci sono tutti, `deploy.yml` si salta in modo pulito, senza
fallire.

## Il lavoro di tutti i giorni

- I pezzi nuovi si cominciano dai generatori (`pnpm gen:*`), che emettono codice già sulle
  convenzioni del progetto (§ Generatori da riga di comando, sopra).
- Le issue di una milestone si seminano con `/metodo:milestone <nome-blueprint>|<N>`, e ognuna si
  implementa con `/metodo:pr <numero-issue>`: nessuno dei due committa, pusha o apre PR di sua
  iniziativa.

Le convenzioni `[HARD]` complete stanno in `metodo.md` del plugin; lo stack in `CLAUDE.md` e la
panoramica in `docs/ARCHITECTURE.md`.
